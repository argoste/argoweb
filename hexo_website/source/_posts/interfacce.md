---
title: Interfacce, parte 1
date: 2011-11-27
---
<h2>Definizioni</h2>
  <blockquote>
  Interfàccia, superficie che separa due fasi della materia, ognuna delle quali
  può essere solida, liquida, o gassosa. una interfaccia non è superficie geometrica,
  ma un sottile strato che ha proprietà differenti da quelle di entrambi i materiali che separa. Una interfaccia
  comune è quella tra una massa d'acqua e l'aria, che mostra proprietà quali la tensione superficiale, a causa
  della quale l'interfaccia agisce in qualche maniera come una superficie elastica tesa. Effetti di interfaccia,
  o processi che avvengono nelle interfacce, includono l'evaporazione dei liquidi, l'azione di detergenti e
  catalizzatori chimici, e l'assorbimento di gas sui metalli.
  </blockquote>
<p>Da Encyclopaedia Britannica</p>
<p>
Interfàccia viene dalle parole latine inter, tra e facìes, faccia, aspetto.
In chimica e fisica una interfaccia è qualcosa che separa due corpi. Inoltre è il luogo dove
avviene il passaggio di molecole da un corpo all'altro.
</p>
<p>
Nel campo della tecnica una interfaccia uomo-macchina è un sistema di comunicazione tra
 uomo e macchina. In particolare l'umano impartisce comandi e ottiene risultati
dalla macchina. Quando guido un'automobile le impartisco comandi attraverso il
volante, la leva del cambio, i pedali, ecc. La macchina comunica con me
attraverso, l'indicatore della velocità, del livello di benzina e della
temperatura dell'olio. Tutte queste componenti, volante, leva, pedali e
indicatori costituiscono l'interfaccia dell'automobile.
</p>
<p>
In questo testo mi concentro su quelle macchine che usiamo principalmente per
 operare sulle informazioni, non sulla materia. Esempi di queste macchine
sono i telefoni, le radio, le calcolatrici tascabili e i computer.
</p>
<h2>Alcune interfacce dei sistemi informatici</h2>
<p>
Una interfaccia è un sistema complesso composto da hardware, software,
convenzioni e regole. Queste parti interagiscono fra loro.
Tra l'hardware sono particolarmente significativi i dispositivi di input e
output. Ogni interfaccia, essendo un modo di comunicare, necessita di un linguaggio. 
</p>
<table>
<tr>
<th>sigla</th>
<th>Inglese</th>
<th>Italiano</th>
<th>Input</th>
<th>Output</th>
</tr>
<tr>
<td>BuLaI</td>
<td>Button and Lamp Interface</td>
<td>interfaccia bottone e lampadina</td>
<td>bottoni, manopole, ecc</td>
<td>led, lampadine, campanelli</td>
</tr>
<tr>
<td>CLI</td>
<td>Command Line Interface</td>
<td>interfaccia a riga di comando</td>
<td>tastiera</td>
<td>schermo, schermo braille</td>
</tr>
<tr>
<td>TUI</td>
<td>Text User Inteface</td>
<td>interfaccia testuale</td>
<td>tastiera (mouse)</td>
<td>schermo</td>
</tr>
<tr>
<td>GUI</td>
<td>Graphical User Interface</td>
<td>interfaccia grafica</td>
<td>mouse, tastiera, ecc</td>
<td>schermo, screen reader</td>
</tr>
<tr>
<td>VUI</td>
<td>Voice Speech Interface</td>
<td>interfaccia vocale</td>
<td>microfono</td>
<td>altoparlante, schermo</td>
</tr>
</table>
<p>
<strong>BuLaI</strong>
Un sistema basato su uno o più tasti, ognuno dei quali compie una specifica
funzione. La maggior parte degli apparecchi elettrici ha un pulsante di
accensione e spegnimento. Molti hanno anche un led per segnalare se
l'apparecchio è acceso o spento. Una radio ha anche manopole per regolare volume
 e frequenza.
</p>
<p>
<strong>CLI</strong>
La tastiera si distingue dai pulsanti della BuLaI perché i tasti fondamentali
servono per inserire numeri, lettere, simboli, oltre ai quali ci sono altri
tasti con altre funzioni. Sullo schermo è presente un simbolo (prompt)
dopo il quale va scritto un comando (solitamente una parola o abbreviazione) e
poi si preme Invio. Il comando viene interpretato e il risultato mostrato sullo
schermo. Usata per esempio dai terminali UNIX e dal PC-DOS di IBM.
</p>
<p>
<strong>TUI</strong>
Si distingue dalla CLI per il fatto che l'output è costituito non solo da testo,
ma anche da elementi grafici disegnati attraverso caratteri. Questi elementi
grafici sono per esempio riquadri, barre di stato e menu. L'input è dato
principamente mediante scorciatoie da tastiera. Esempi sono il file manager
Norton Commander, l'editor di testo GNU Nano e il programma di
installazione/rimozione applicazioni Aptitude.
</p>
<p>
<strong>GUI</strong>
Caratterizzata da un output disegnato mediante singoli pixel. Studiata per un
input mediante mouse o altro dispositivo di puntamento (trackball, touchpad,
tavoletta grafica, touch screen). Le implementazioni più comuni fanno uso di un
ambiente virtuale costituito da finestre, icone, scrivania. Usata per esempio da
 Fedora Gnu/Linux, Apple Mac OS, e MS Windows.
</p>
<p>
<strong>VUI</strong>
Caratterizzata da un dispositivo in grado di riconoscere la voce umana. Usata
per esempio dal servizio di informazioni di Trenitalia, accessibile telefonando
ad un certo numero e rispondendo vocalmente ad alcune domande poste vocalmente
dal computer.
</p>
<p>
Innanzi tutto le interfacce uomo-macchina si sono sviluppate
nel tempo, e alcune precedono le altre.
</p>
<p>
Il telegrafo di Morse aveva un pulsante per scrivere i messaggi usando quattro
caratteri: punto, linea, spazio piccolo, spazio grande. L'output era mostrato da
 una lampadina  o un campanello. Si può dire che l'apparecchio di Morse aveva una
 interfaccia BuLaI o forse un primitivo CLI.
</p>
<p>
Esempi particolari di GUI sono quelle touch screen, per
 esempio il Bancomat, le Biglietterie automatiche delle ferrovie e la maggio rarte degli smartphone.
Alcuni dei dispositivi più avanzati a fare uso di VUI sono aerei e elicotteri
militari.
</p>
<p>
Il linguaggio della CLI è simile a un linguaggio di programmazione. In effetti
esistono alcuni linguaggi di programmazione, detti interpretati, per cui sono
disponibili interpreti, cioè programmi CLI che ricevono comandi scritti in quel
linguaggio. Esempio è Python.
</p>
<p>
Il linguaggio delle GUI fa un uso metaforico (o
forse traslato) di parole come scrivania, finestra, menu, bottone, puntare,
trascinare. Queste si aggiungono ad altre metafore di uso più generale come file
(archivio a cassetti), folder (cartelletta), download, upload, copiare,
cancellare, ecc.
</p>
<p>
Interessante è notare che nei computer più tipi di interfaccia possono
convivere.
</p>
<p>
Vecchi sistemi operativi per personal computer avevano interfaccia principale
CLI, da cui si poteva lanciare un programma TUI, per esempio il già citato file
manager Norton Commander.
</p>
<p>
Le prime versioni di Windows non erano dei veri sistemi operativi, ma delle GUI
che giravano sopra il MS-DOS. Poi si è passati a un sistema operativo in cui
l'interfaccia principale è la GUI, intimamente legata al kernel e agli altri
componenti di basso livello.
</p>
<p>
Nei sistemi GNU/Linux la GUI è separata dalle altre componenti software ed è
opzionale. Se c'è qualche problema con la GUI il sistema è comunque accessibile
e riparabile. Si può fare a meno di GUI per i sistemi che non ne hanno bisogno,
come i server e i dispositivi embedded.  La GUI è personalizzabile.
</p>
<p>
In tutti i sistemi operativi per desktop moderni, all'interno dell'interfaccia
GUI, si può lanciare un programma chiamato Terminale o Prompt dei comandi
che si presenta come una finestra in cui scrivere comandi CLI.
</p>
<p>
Le scorciatoie da tastiera sono un esempio di come in un ambiente GUI sia spesso
utile continuare a usare la tastiera non solo per inserire testo e numeri, ma
per dare velocemente dei comandi. Decisiva, a mio parere, la possibilità di
configurare queste scorciatoie.
</p>
<p>
Il menu Start di Windows Vista, oltre ai collegamenti veloci agli elementi più
usati, ha uno spazio per inserire un termine da cercare tra i nomi delle
applicazioni installate. Il Finder di Mac OS X usa anch'esso estesamente la
ricerca. Xfce, un desktop environment per sistemi Unix-like, usa estesamente la
ricerca veloce non solo nel file manager, ma anche nelle altre applicazioni di
Xfce.
</p>
<p>
Interessante è la possibilità di usare un metodo batch (che significa insieme di
 più oggetti simili, tipo partita di prodotti o infornata di panini),
ovvero di dare comandi al computer non uno alla volta, ma raggruppandone
diversi, memorizzandoli su un supporto e dandoli tutti insieme. La scheda
perforata può essere considerata un esempio di batch. Altri sono
gli script shell (dei file di testo che contengono un comando per riga) e le
macro di Photoshop che registrano i movimenti del mouse.
Altra interessante possibilità è quella di tenere traccia di tutti i comandi
eseguiti (history oppure registrazione di una sessione)
Le CLI sono le interfacce più portate verso i metodi batch e history.
</p>
<h2>Aggettivi</h2>
<p>
Nel contesto del mondo dei computer alcune coppie di aggettivi assumono
particolare rilevanza. Eccone alcuni:
</p>
<ul>
<li>facile/difficile</li>
<li>intuitivo/ragionato</li>
<li>predefinito/personalizzabile</li>
<li>visibile/invisibile</li>
</ul>

<p>
Sul punto 1 vorrei obiettare che persone diverse reputano facile o difficile
fare cose diverse. Basti pensare che il mouse, che sembra sia la cosa più facile
da usare, per chi ha difficoltà motorie non lo è propriamente. Gli anziani non è detto che
ritengano così semplice fare drag and drop.
Sul punto 2 Jef Raskin, programmatore esperto di interfacce (ideò il progetto Macintosh lavorando alla Apple) ha
detto che è difficile sapere
cosa davvero uno intuisce, in quanto si tratta di un processo mentale troppo
personale; sarebbe pertanto meglio sostituire la parola "intuitivo" con
"familiare".
</p>
<p>
Alcuni sostengono la superiorità di una tecnologia «trasparente». Un vetro ha proprietà che ci permettono di
vedere cosa c'è dietro, ma ci rende difficile percepire la sua presenza e struttura. Provate a capire se un vetro
è singolo o doppio senza basarvi sul suo spessore e massa. Forse queste categorie non si adattano al mondo dell IT,
in quanto i software sono mutevoli e possono lavorare in diverse «modalità», per esempio trasparente o no.
</p>
<h2>Bibliografia</h2>
<p>
WordReference - Online Language Dictionaries -
<a href="http://www.wordreference.com">http://www.wordreference.com</A>
</p>
<p>
Enciclopedia De Agostini -
<a href="http://www.sapere.it/">http://www.sapere.it/</A>
</p>
<p>
Encyclopaedia Britannica -
<a href="http://www.britannica.com/">http://www.britannica.com/</A>
</p>
